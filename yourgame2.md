<div dir='rtl' lang='he'>

*זוהי תבנית לקובץ רידמי עבור המשחק שלכם*

# כותרת ראשית: שם המשחק

**tagline: תיאור המשחק במשפט אחד קצר וקליט**

## מהות המשחק

תארו את הרעיון המרכזי של המשחק שלכם
(concept) 
בשלושה-ארבעה משפטים - "נאום מעלית".

איזה סוג משחק זה, ולמי הוא מיועד?
* לאיזה פלטפורמה  (כגון: מחשב רגיל / טלפון נייד / אינטרנט)?
* לאילו שחקנים (איזה גילים / רמת כישרון / רמת ניסיון / תחומי עניין)?
* לכמה שחקנים (אחד / רבים, שיתופי / תחרותי)?

---


## פרטי המשחק


### 1. מה רואים?

איך נראה השלב/העולם/המשטח במשחק?

מה יהיו הגבולות של עולם המשחק? האם העולם יהיה סגור או פתוח?  עגול או שטוח? 

המחישו את תשובתכם ע"י ציורי מסך.


### 2. מה עושים?

איך דברים קורים ?איך מתקדמים במשחק?

* תהליך ההתחלה של המשחק - שלושים השניות הראשונות;
*	תהליך הליבה של המשחק – רצף-הפעולות שהשחקן מבצע שוב ושוב על-מנת להתקדם במשחק;
*	תהליך הסיום של המשחק – הפעולות שהשחקן מבצע כדי לנצח / לסיים את המשחק.

לגבי כל תהליך, תארו את המכניקה שלו - באיזה פקדים השחקן ישתמש (עכבר / מקלדת / מגע), ומה יקרה במשחק כתוצאה מכך.

* מה המטרות שהשחקן צריך להשיג כדי לנצח במשחק?
* איך המשחק יודיע לשחקן את היעדים שלו?

המחישו את תשובותיכם ע"י ציורי מסך.


### 3. מה העצמים?

מה הם האובייקטים במשחק ומה הם עושים?  האם כל אחד מהאובייקטים הוא:
* עצם חיוני לצורך השגת היעדים (main quest object)?
* עצם לא-חיוני אבל מסייע לשחקן (משאב)?
* עצם נייטרלי?
* עצם המפריט לשחקן (מכשול)?

המחישו את תשובותיכם ע"י תרשימים של העצמים השונים.


### 4. מה האפשרויות?

אילו בחירות השחקן יכול לעשות כדי לשנות את צורת המשחק? בפרט:
* אילו רמות-קושי יהיו במשחק? מה יהיו ההבדלים בין רמות-קושי שונות?
* אילו סוגי-שחקנים יהיו במשחק?
* אילו אפשרויות יהיו למאפיינים החיצוניים של המשחק? (בהירות, קול וכו')

המחישו את תשובתכם ע"י ציור של מסך האפשרויות.


### 5. מה העולם?

* באיזה עולם מתרחש המשחק? 
* באיזו סביבה?
* מה הם חוקי הפיסיקה, הטבע, הגיאוגרפיה, ההסטוריה, הכלכלה, החברה והפוליטיקה בעולם שלכם?
* איזה חוקים יגבילו את פעולות השחקן במשחק?
* לפי איזה חוקים ייקבעו תוצאות של פעולות במשחק?

המחישו את תשובתכם ע"י מפות ותרשימים של העולם.


### 6.	מה הסיפור?
*	מהו סיפור הרקע של המשחק – מה קרה לפני שהמשחק התחיל?
*   מהי עלילת המשחק - מה קורה במהלך המשחק ואיך השחקן משפיע על העלילה?

המחישו את העלילה ע"י תרשים המתאר את הקשת הדרמטית.


### 7.	מי הדמויות?

*   מה התכונות שלהן, מה התפקיד שלהן במשחק, ואיך הן ייראו?
*	דמויות מרכזיות -  מי יהיה ה"גיבור" ומי ה"מתנגד" העיקרי? 
*	דמויות משניות – מי הן יהיו, ומה כל אחת תוסיף לחוויית השחקן? 

המחישו את העלילה ע"י תרשימים של הדמויות.


## שלבים במשחק

תארו לפחות 
N+1
שלבים שונים שיהיו במשחק. הסבירו את המבנה של כל שלב ואת ההבדלים ביניהם.

---


## סקר שוק

לפני שמתחילים לעבוד על משחק (או כל מוצר אחר), חשוב לוודא שלא עשו את זה קודם. לא נעים לעבוד סמסטר שלם (או שנה שלמה) על משחק ואז לגלות שכבר יש משחק כזה. 

חפשו בגוגל, בחנות play, בפייסבוק, ובכל מקום אחר שיש לכם גישה אליו, משחקים דומים לרעיון שלכם. ציינו באיזה ביטויי-חיפוש השתמשתם.

זהו את שלושת המשחקים הדומים ביותר. לגבי כל אחד מהם:

* שימו קישור וצילום-מסך להמחשה.
* הסבירו מה תעשו כדי שהמשחק שלכם יהיה שונה/מקורי/מיוחד/טוב יותר מהמתחרים?  מדוע שחקנים יעדיפו דווקא את המשחק שלכם?

מבין הרכיבים הרשמיים והדרמטיים, 
איזה רכיב (או רכיבים) ידגיש ביותר את הייחוד והמקוריות של המשחק שלכם, לעומת משחקים דומים הקיימים בשוק?


</div>